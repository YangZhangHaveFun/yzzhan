<!DOCTYPE html>
<html>

<head>
    
    <meta charset="utf-8">
<meta http-equiv="X-UA-Compatible" content="chrome=1">
<meta name="HandheldFriendly" content="True">
<meta name="MobileOptimized" content="320">
<meta name="viewport" content="width=device-width, initial-scale=1.0">
<meta name="referrer" content="no-referrer">

<meta name="description" content="A new Hugo site.">

<meta name="twitter:card" content="summary">
<meta name="twitter:domain" content="https://yangzhanghavefun.github.io/yzzhan/">

<meta name="twitter:image" content="https://yangzhanghavefun.github.io/yzzhan/tn.png">
<meta name="twitter:title" property="og:title" itemprop="title name" content="Yzzhan Tech Repo">
<meta name="twitter:description" property="og:description" itemprop="description" content="A new Hugo site.">
<meta name="og:type" content="website">
<meta name="og:url" content="https://yangzhanghavefun.github.io/yzzhan/">
<meta name="og:image" itemprop="image primaryImageOfPage" content="https://yangzhanghavefun.github.io/yzzhan/tn.png">

<link rel="shortcut icon" href="https://yangzhanghavefun.github.io/yzzhan/sam.ico" id="favicon">
<link rel="stylesheet" href="https://yangzhanghavefun.github.io/yzzhan/css/style.css">

<link rel="stylesheet" href="https://fonts.googleapis.com/css?family=Didact+Gothic">


    

    
    
    
    <title>
        
        [中文] 《长恨歌》
        
    </title>
</head>

<body>
    <div class="wrap">
        <div class="section" id="title">[中文] 《长恨歌》</div>

        <div class="section" id="content">

<blockquote>
<p>《长恨歌》是中国唐朝诗人白居易的一首长篇叙事诗。</p>
</blockquote>

<h1 id="第一段-贵妃受宠爱">第一段：贵妃受宠爱</h1>

<p>汉皇重色思倾国，御宇多年求不得。杨家有女初长成，养在深闺人未识。</p>

<p>天生丽质难自弃，一朝选在君王侧。回眸一笑百媚生，六宫粉黛无颜色。</p>

<p>春寒赐浴华清池，温泉水滑洗凝脂。侍儿扶起娇无力，始是新承恩泽时。</p>

<p>云鬓花颜金步摇，芙蓉帐暖度春宵。春宵苦短日高起，从此君王不早朝。</p>

<p>承欢侍宴无闲暇，春从春游夜专夜。后宫佳丽三千人，三千宠爱在一身。</p>

<p>金屋妆成娇侍夜，玉楼宴罢醉和春。姊妹弟兄皆列士，可怜光彩生门户。</p>

<p>遂令天下父母心，不重生男重生女。骊宫高处入青云，仙乐风飘处处闻。</p>

<p>缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。</p>

<h1 id="第二段-马嵬惊变">第二段：马嵬惊变</h1>

<p>九重城阙烟尘生，千乘万骑西南行。翠华摇摇行复止，西出都门百余里。</p>

<p>六军不发无奈何，宛转蛾眉马前死。花钿委地无人收，翠翘金雀玉搔头。</p>

<p>君王掩面救不得，回看血泪相和流。黄埃散漫风萧索，云栈萦纡登剑阁。</p>

<p>峨嵋山下少人行，旌旗无光日色薄。蜀江水碧蜀山青，圣主朝朝暮暮情。</p>

<p>行宫见月伤心色，夜雨闻铃肠断声。</p>

<h1 id="第三段-玄宗皇帝思念">第三段：玄宗皇帝思念</h1>

<p>天旋地转回龙驭，到此踌躇不能去。马嵬坡下泥土中，不见玉颜空死处。</p>

<p>君臣相顾尽霑衣，东望都门信马归。归来池苑皆依旧，太液芙蓉未央柳。</p>

<p>芙蓉如面柳如眉，对此如何不泪垂。春风桃李花开日，秋雨梧桐叶落时。</p>

<p>西宫南内多秋草，落叶满阶红不扫。梨园弟子白发新，椒房阿监青娥老。</p>

<p>夕殿萤飞思悄然，孤灯挑尽未成眠。迟迟钟鼓初长夜，耿耿星河欲曙天。</p>

<p>鸳鸯瓦冷霜华重，翡翠衾寒谁与共。悠悠生死别经年，魂魄不曾来入梦。</p>

<h1 id="第四段-仙界寻妃">第四段：仙界寻妃</h1>

<p>临邛道士鸿都客，能以精诚致魂魄。为感君王辗转思，遂教方士殷勤觅。</p>

<p>排空驭气奔如电，升天入地求之遍。上穷碧落下黄泉，两处茫茫皆不见。</p>

<p>忽闻海上有仙山，山在虚无缥缈间。楼阁玲珑五云起，其中绰约多仙子。</p>

<p>中有一人字太真，雪肤花貌参差是。金阙西厢叩玉扃，转教小玉报双成。</p>

<p>闻道汉家天子使，九华帐里梦魂惊。揽衣推枕起徘徊，珠箔银屏迤逦开。</p>

<p>云髻(鬓?)半偏新睡觉，花冠不整下堂来。风吹仙袂飘飘(飖)举，犹似霓裳羽衣舞。</p>

<p>玉容寂寞泪阑干，梨花一枝春带雨。含情凝睇谢君王，一别音容两渺茫。</p>

<p>昭阳殿里恩爱绝，蓬莱宫中日月长。回头下望人寰处，不见长安见尘雾。</p>

<p>唯将旧物表深情，钿合金钗寄将去。钗留一股合一扇，钗擘黄金合分钿。</p>

<p>但教心似金钿坚，天上人间会相见。临别殷勤重寄词，词中有誓两心知。</p>

<p>七月七日长生殿，夜半无人私语时。在天愿作比翼鸟，在地愿为连理枝。</p>

<p>天长地久有时尽，此恨绵绵无绝期。</p>
</div>

        
        <div class="section bottom-menu">
<hr />
<p>


    

    
        
            <a href="/posts">
                posts
            </a>
        
    
    
        
            &#183; 
            <a href="/gallery">
                gallery
            </a>
        
            &#183; 
            <a href="/about">
                who am I?
            </a>
        
    
    &#183; 
    <a href="https://yangzhanghavefun.github.io/yzzhan/">
        main
    </a>

</p></div>
        

        <div class="section footer">Call me Sam, a theme for Hugo.</div>
    </div>
</body>

</html>